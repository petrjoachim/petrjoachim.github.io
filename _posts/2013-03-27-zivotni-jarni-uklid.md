---
layout: blog_post
title:  "Životní jarní úklid"
date:   2013-03-27 12:00:00
---
Stejně jako se dělá jarní úklid doma, letos uklízím svou hlavu.

Začal jsem odhlášením všech newsletterů a pečlivě si odhlašuju všechny maily, které mě nezajímají. Jednou za den si přečtu zprávy a dál mě zprávy nezajímají. Podobnou informační dietu jsem si naordinoval i okolo twitteru a facebooku. Můj cíl v tomhle je přijímat méně zbytečných informací, abych měl více času a kapacity na přemýšlení.

Dalším krokem je udělat si pořádek v práci. Naštěstí to mám v práci tak, že mohu hodně toho jak se co dělá ovlivnit. Chci toho využít abych měl svou práci rád. Abych jako první věc po tom co odejdu z kanceláře neměl pocit, že bylo vše špatně.

Tím nejdůležitějším úkolem je ale udělat si pořádek ve své hlavě a v tom co od života chci. Chci najít svůj směr, abych měl za čím jít. Abych měl něco, čeho se chytnout, až nebudu mít zase zrovna dobrý den.

Také ale hodlám najít to, co mě nejvíce omezuje a štve. To, co způsobuje to, že se mi nechce pranic dělat a to, co mi vysává energii a zabíjí dobrou náladu.