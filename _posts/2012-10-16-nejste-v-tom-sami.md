---
layout: blog_post
title:  "Nejste v tom sami"
date:   2012-10-16 12:00:00
---
Je mnoho úspěšných lidí.

Takoví, kteří dokážou splnit každý cíl, na který se zaměří. Umí myslet dopředu, naplánovat, zařídit, postarat se a vůbec vše, aby dotáhli to co chtějí. Většinou si najdou práci, kterou dobře zvládají, tímpádem mají i dost peněz na hmotné statky, které potřebují. Mají dobře zmáknutou veškerou agendu, nemusí na nic myslet, přesto nic nezapomenou. Na schůzky chodí zásadně včas, protože odhadli a eliminovali všechna rizika předem.

**Já taky.**  *Alespoň si to o sobě myslím.*

Ale co z toho? Když už nevím kudy kam, nemám na koho se obrátit. Vždyť mám přeci *dobrou práci*, mám *kde bydlet*, mám *partnerku* a tak dále. Často si připadám, že nevím co dál, kam se posunout, jaká je další meta.

Někdy si říkám, jestli nejsem jen moc náročný. Když jsou lidé spokojení s tím, že mají jídlo plné éček, instantní kávu a po práci je zajímá jen to, kam si zajít sednout na pivo a co dávají večer v televizi.

Na internetu se válí spousta článků o tom, jak žít okamžikem a jak se oprostit závislosti na budoucnosti. Neznám žádný, který by mi prakticky nějak pomohl.

Nevím také jak najít svou *vášeň*, bohulibou činnost, která mě bude naplňovat a pro kterou budu moci žít. Mohl bych si sice vymyslet stovky vášní a být v nich dobrý, ale stejně by mě brzy omzely. Stejně jako ostatní činnosti.

Přijde mi, že jsem se dostal do stavu absolutního prázdna. Bez cíle, bez smyslu a bez vědomí jak se dostat dál. Takový ***temný kout*** lidské existence. 

Stav, kdy přesto, že bych mohl dokázat mnoho, se nezmůžu dokázat nic.

Máte podobný pocit? Měli jste dřív? Napište mi jak proti tomu bojujete vy.