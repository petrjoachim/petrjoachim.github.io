---
layout: blog_post
title:  "Multitasking je bullshit"
date:   2013-04-04 12:00:00
---
Od mnoha lidí už jsem slyšel, že mají dobrý *multitasking*, že zvládnou dělat hodně práce současně. Pravda je taková, že to nedovedou. A i když náhodou dovedou, k čemu to je?

Multitasking dlouhodobě vede k tomu, že rozpracováváme hodně různých úkolů, ovšem to nejdůležitější mu uniká. Neřeší totiž dokončování úkolů. Pokud chcete za den stihnout 10 úkolů, které vám zaberou hodinu máte více možností jak to udělat. Když začnete dělat jeden po druhém, tak v případě, že některý úkol trval déle se může stát, že za den uděláte 7 úkolů a na 3 se vůbec nedostane řada (tedy splněno 70%). Pokud ale začnete *multitaskovat* a rozděláte od každého trochu, někde se zdržíte a večer máte hotov například 1 úkol a zbývajících 9 na 80% (tedy zhruba 75% všeho).

Problém multitaskingu je v tom, že na konci úmorného dne máte stále rozpracováno 9 úkolů a jen težko si řeknete "**dneska jsem toho udělal dost**". Tento stav nejen, že vás bude po dělší době demotivovat, je ještě horší to v tom, že jste většinou hodnoceni za to co dokončíte. To je celkem neúprosná matematika, protože často nezáleží na tom, že jste téměř u cíle.

Souběžné zpracování úkolů může mít, na první pohled, i svá pozitiva. Například, můžete se jít projít se psem a během toho vyřídit pár telefonátů. Také můžete telefonovat v autě, nebo vyřizovat e-maily cestou v MHD. Otázkou je, jak si užijete procházku se svým psem, když budete celou cestu telefonovat? A co si o tom pomyslí váš pes, kterého jste celou cestu jen tahali na vodítku?

Více si o tom co je multitasking naleznete v článku <a href="http://psychologie.cz/multitasking-je-mytus/" title="multitasking je mýtus">Multitasking je mýtus</a>.