---
layout: blog_post
title:  "Princip &#34;good enough&#34;"
date:   2013-03-07 12:00:00
---
O principu zvaném *good enough* jsem slyšel poprvé na webexpu 2012 v praze na prezentaci Petra Olmera s názvem *Do ameriky*. Popisoval to na tom, jakým způsobem se bourá kráva v evropě a jakým v USA (viz. <a href="http://petr.olmer.cz/webexpo2012/" title="Petr Olmer - Do ameriky">prezentace</a> slide 10 až 12).

Ve zkratce se jedná o to, že u nás se po poražení kráva rozřeže na asi 20 různých svalových skupin, což je sice dokoknalé, ale časově dost náročné. Američan (prý) rozdělí krávu na 7 kusů.

A ještě si řekne "**tohle je dobré**". *Taková troufalost*.

V IT světě se často používá sousloví <a href="http://cs.wikipedia.org/wiki/Paret%C5%AFv_princip" title="Paretův princip">Paretův princip</a>, *Paretovo pravidlo*, *pravidlo 80-20*. V příkladu s krávou se dá tento princip aplikovat takto.

>Američan stráví 20 jednotek času porcováním krávy a uspokojí 80% potřeb zákazníka. Aby uspokojil zbývajících 20% zákazníků (což dělá evropan), musel by porcovat krávu i dalších například 80 jednotek času. Tedy rozdíl v dodané hodnotě a v potřebném čase je přibližně čtyřnásobný.

V praxi se ukazuje, že podobný princip se line jako zlatá nit všemi možnými problémy a činnostmi. A často je ono kouzelné *dost dobré* klíčem k efektivitě a prosperitě. Neboť většinou stačí udělat správných 20 abychom dostali v dané oblasti 80, ale k tomu abychom dostali 100 mnohdy nestačí udělat ani 200. Takže je pak mnohem lepší udělat ve více oblastech po *dvaceti* a užívat si několikrát svých *osmdesát*.

Navíc si můžeme snadno vyvodit, že dosánout *dokonalosti*, je mnohem složitější než být *dost dobrý*, ale za to je jednoduché být rozvinutý ve více směrech. Otázkou zůstává, jestli je pro náš úspěch důležité být všestraně dost dobrý a nebo jednostraně dokonalý.

Dost dobrý, ne? **Tečka**.